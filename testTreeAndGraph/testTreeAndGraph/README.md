## Модульна контрольна робота
Завдання:
1.	Реалізувати роботу з даними відповідно до підваріанту (підваріант дорівнює 3): створення випадкових елементів, розрахунок оцінки елемента та відстаней між елементами, вивід елемента. Згенерувати 139 випадкових елементів, вивести їх в порядку оцінки (від найменшої до найбільшої). Розрахувати всі попарні відстані, вивести 17 пар з найбільшими та 17 пар з найменшими відстанями.
2.	Реалізувати дерево елементів (довільна кількість дітей) відповідно до ієрархії. Реалізувати вивід дерева, додавання елемента в дерево. Для кожного вузла дерева, розрахувати висоту відповідного під-дерева, кількість безпосередніх дітей та кількість елементів у під-дереві, мінімальну, максимальну та середню оцінку елементів під-дерева. Продемонструвати роботу на не менш ніж 31 елементах. 
3.	Реалізувати граф з елементів, побудований за наступним принципом: задається величина відстані, і елементи, відстань між якими менша за задану, поєднуються ребром. Реалізувати побудову та вивід графу. Реалізувати розрахунок кількості компонент зв’язності графу, а також мінімальної відстані від заданого елемента до всіх інших у тій же компоненті зв’язності. Продемонструвати роботу на не менш ніж 31 елементах.
4.	Реалізувати бінарне дерево пошуку для зберігання пар елементів за відстанню. Реалізувати вставку в дерево, вивід у правильному порядку, вивід у вигляді дерева, пошук за відстанню (із заданою точністю). Можна додатково реалізувати видалення (за відстанню із заданою точністю), щоб отримати більше балів. Продемонструвати роботу на попарних відстанях не менш ніж 8 елементів.

Елемент описує працівника певної компанії. Для працівника відоме повне ім’я, хто є його безпосереднім керівником, його технічні навички (максимум 9+v навичок, для кожної відомі мінімальний та максимальний рівень знання – цілі числа від 1 до 1000), а також його наполегливість ps (дійсне число від 0 – зовсім не наполегливий до 1 – дуже наполегливий). Оцінка – сума квадратів величин (max*ps + min*(1-ps)), де min та max – відповідні рівні знань, сума піднесена до степені v+ps. Відстань між двома працівниками –  для кожного працівника впорядковуємо навички за максимальним рівнем від найбільшого до найменшого, беремо суму квадратів різниць мінімальних рівнів на однакових позиціях, додаємо 1, всю цю суму підносимо до степені ps-2*v, відстань – це 1 мінус розрахована величина. Ієрархія на основі керівника. v – номер варіанту (в моєму випадку 1).
